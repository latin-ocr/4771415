16

eaque addiderit, quae Morawski collegit ¹), suo >iure dubitabit,
num talia tempore Quintiliani eaque in‚schola eius scripta sint.
Neque dubium mihi est, quin, qui accuratius in hanc rem in-
quisiverit, facile eiusmodi exemplorum numerum aucturus sit.
Itaque sane idem mihi negandum videtur quod negavit Trabandtius,
sed longe aliis de causis. Verum cum de his agere mihi non pro-
posuerim, nunc quidem hanc quaestionem missam facio atque
iam transeo ad alteram commentationis meae partem.

II.

Usus est Ritter in declamationibus recensendis codicibus
tribus, Montepessulano (A) saeculo IX. vel X. scripto ²), qui ce-
teris duobus libris manu scriptis novem declamationibus am-
plior et summae, ut Rittero videtur, auctoritatis est; - turn
Monacensi (B) saeculo XV manu eleganti exarat03 -- denique,
et eo minima ex parte, Chigiano (C), qui saeculo XIV. vel XV.
scriptus ³) eadem continet, quae Β.

Hos tres codices ex duobus diversis eiusdem archetypi (J)
exemplis originem duxisse putat, ita ut A ex altero (α) descrip—
tus sit, cum cx altero (β) fluxerit vetustum aliquod exemplar ⁴),
quod littera (x) signo, ex quo B et C, utpote multo artiore cog-
nationis vinculo inter se quam cum A coniuncti, descripti sint.

Est igitur ex Ritteri sententia hoc codicum, quod dicitur,

stemma:
J
l

¹) L. l. p. 1102 et 1103.
²) Cf. H. 1. Muelleri Senecae rhetoris ed. praef. p. XXIII et p. XXIV.
³) Cf. quae Ritter hac de re ad ed. praef. p.X et p. XI sub signo **) annotat.

⁴) Cf. R. ed. praef. p. XII et p. XIII.


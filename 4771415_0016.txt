8

art des versas-sors ver-ratem! Immo assentior Trabandtio di-
centi1) eodem iure, quo has declamationes, Senecae controver-
sias Quintiliano adscribi licere, cum inter eas quoque deprehen· · Ἴ
dantur, quae eaedem aut similes in instit. orat. tractatae sint.
Denique, inde quod in utroque opere de eadem re eadem in-
terdum dicta sunt, nihil certi efficitur. Hoc enim eo effectum
esse potest, quod utriusque operis scriptor tertii cuiusdam
scriptoris opere usus est. E locis quidem a Trabandtio allatis ¹)
intellegitur, ea, quae similia in utroque opere exstant, etiam in
Senecae aliorumque 'controversiis scholasticis inveniri. Quare
ille suo iure contendit ³): ,Solum quod Quintiliani proprium est
et quod idem in declamationibus recurrit, aliquid demonstrare
potest! Cuiusmodi exemplum in eis, quae Ritter ad sententiam
suam comprobandam collegit, invenitur nullum. Praeterea si
cui Ritteri sententiam falsam esse his, quae diximus, non pro-
betur, nonne fieri potuit, ut alius quidam scriptor, qui secun-
dum inst. orat. praecepta declamationes conscriberet, eadem
themata eligeret, easdem controversias proponeret, similibus
verbis uteretur, atque in illo opere invenisset? — Sane mirum
fortasse videri potest, illum Quintiliani omnino mentionem non
fecisse3 sed quid obstat, quominus eum consilio sui auctoris no-
men celasse putemus, quo melius de litteris meritus haberetur?
Accedit quod Quintilianum iis, quos dixi, locis 4) has de-
clamationes significasse negandum est ⁶). Primum enim res eo
valde dubia fit, quod, si Ritteri sententia staret, non solum
Trebellius Pollio verbis minime aptis eas commemorasset ⁶), sed
etiam ipse scriptor proprio nominc neglecto alio loco alia earum
designatione uteretur. Neque enim, id quod Trabandtius prima
commentationis suae parte bene ostendit, aut notio ,sermonum‘
aut verba ,libri artis rhetoricae‘ apta sunt, quibus declamatio-
num corpus designetur, neque ipsae declamationes ita compa-

l) L. l. p. 18.

²) P. 24 sqq.

⁸) In p. 20.

⁴) Cf. h. comm. p. 7.

⁶) Cf. F. Meister: philologischer anzeiger des philologus· von Leutsch
ΧΠ. 1882. p. 531 et XVI. p. 126.

⁶) Cf. quae ad h. comm. p. 6 annotavi.


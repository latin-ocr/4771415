 

tionis censor quidam, qui nomen suum litteris ,hr‘ notavit ¹) ne*-
gaverunt. Sed cum argumentatio, qua nisus Trabandtius has
declamationes a Quintiliano abiudicavit, mihi improbetur, et
Moraxvski et censor ille anonymuS, quam tetigerunt, quaestionem
in dubio reliquerint, rem denuo tractare mihi proposui. ’

Commentationem vero ita instituam, ut primum, iis, quae
de declamationum origine dicta sunt, recensitis atque ad Ritteri
argumenta infringenda nonnullis additis, causas, propter quas
Trabandtius declamationes Quintiliani esse negat, sutiles esse
demonstrem ¹), deinde Ritterum de uno ex conservatis codici-
bus omnino falso iudicasse ostendam.

In afferendis locis declamationum secutus sum Ritteri editio-
nem, in denotandis institutionis oratoriae locis usus sum edi-
tione Bonnelliana, quae Lipsiae 1884 in lucem prodiit.

Ι.

In libris manu scriptis de harum declamationum origine *ni-
hil dicitur, neque apud veteres scriptores fit ulla earum mentio ³).

¹) Cf. Blaetter. f. d. bayr. Gymnasialwesen XXI. 1885 p. 419s20.

²) Trabandtii sententiam omnino amplexati sunt: A. Reuter (in comm.
s., quam de Quintiliani libro, qui fuit de causis corruptae eloquentiae, Vra-
tislaviae 1887, conscripsit, p. 6.) et F. Becher (cffihhmsbericht iiber die fort·
schritte der klassischen altertumswissenschasten. LI. 1887. p. 70).

³1 Cf. Ritteri comm. p. 253. Rittero opinanti ad has tamquam Quin-
tiliani declamationes Trebellii Pollionis verba spectare, quae tyr. trig. IV, 2.
leguntur, dico: ,Fuit autem (sc. Postumus Iunior) ita in declamationibus di-
sertus, ut eius controversiae Quintiliano dicantur incertae, quem declamatoss
rem Romani yeneris acutissimum vel unius capitia lectio prima statim fronte
demonstrat‘, omnino non adstipulor. Nam, praeterquam quod generatim haec
atque in universum dicta sunt, ex quibus certi quidquam concludi nequeat, ·
Ritteri opinio verbis ‚unius capitis lectio‘ infringitur. Neque enim video,
quomodo de capitibus declamationum sermo esse possit. Immo putaverim
designari his verbis institutionem oratoriam. Nam Quintilianum declamato-
rem acutissimum fuisse ex hoc opere satis apparet et vocabulum ,capitie‘
ad formam eius optime quadrat. Minus arcessita atque dubia quam Rittori
eius fortasse explicatio videatur, qui dixerit asse has declamationes Postumi
Iunioris, cuius declamationes Quintiliano insertas fuisse Trebellius Pollio
loco, quem dixi, auctor est.

